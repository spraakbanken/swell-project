# Metadata om nivåer, skolformer, kurser och betygsskalor
Metadata om skrivuppgifter med avseende på skolformer, studienivåer/färdighetsnivåer, ämnen, kurser, provtyper och betygsskalor behandlas inte på samma sätt i de blanketter som de materialinsamlande lärarna har fyllt i som i portalen. Strukturen i portalen är den struktur som ska användas i den information om korpusen som görs tillgänglig för användarna när korpusen publiceras.

I portalen ges metadata av detta slag i fyra olika fält: *Ungefärlig nivå*, *Skolform*, *Kurs etc.* samt *Betygsskala*.
## Ungefärlig nivå
Fältet *Ungefärlig nivå* anger en ungefärlig färdighetsnivå/studienivå för skriven svenska som man kan anta att eleven har utifrån den kurs hen går. Dessa ungefärliga nivåer har lagts in i metadata framför allt för att underlätta användningen av korpusen för personer som inte är helt bekanta med det svenska utbildningssystemet. Nivån anger alltså inte resultatet av ett färdighetstest e.d., utan utgår helt från en antagen ungefärlig korrelation mellan kurstyper och färdighetsnivåer/studienivåer.

Det finns tre alternativa värden för fältet *Ungefärlig nivå*: *Nybörjare*, *Fortsättning* och *Avancerad*.

**Nybörjare** innebär elever i det svenska skolsystemet som går kurser i Svenska för invandrare i vuxenutbildningen, eller i ungdomsgymnasiets Språkintroduktion för nyanlända på de lägre nivåerna.

**Fortsättning** innebär elever i det svenska skolsystemet som går kurser i svenska som andraspråk på grundläggande vux i vuxenutbildningen, eller i undomsgymnasiets Språkintroduktion för nyanlända på de högre nivåerna.

**Avancerad** innebär elever i det svenska skolsystemet som går kurser i svenska som andraspråk på gymnasial vux i vuxenutbildningen eller i ungdomsgymnasiet, eller på universitetet (föreberedande eller behörighetsgivande kurs), alternativt elever som har godkänt betyg på Tisus (test i svenska för universitets- och högskolestudier).## Skolform
Det finns tre alternativa värden för fältet skolform i portalen: *Ungdomsgymnasiet*, *Vuxenutbildningen* och *Universitetet*.
## Kurs etc.
Fältet *Kurs etc.* innehåller kurs- och nivåbeteckningar, men också provbeteckningar (*Inplaceringsprov SFI* och *Tisus*). Tabellen nedan visar vilka alternativ som finns för fältet *Kurs etc.* samt de skolformer där kurserna/proven ges.

Kurs etc. | Skolform där kursen/provet ges
--------- | ------------------------------
Språkintroduktion för nyanlända | Ungdomsgymnasiet
Inplaceringsprov SFI | Vuxenutbildningen
SFI A	| Vuxenutbildningen
SFI B	| Vuxenutbildningen
SFI C	| Vuxenutbildningen
SFI D	| Vuxenutbildningen
Grundläggande SVA dk 1	| Vuxenutbildningen
Grundläggande SVA dk 2	| Vuxenutbildningen
Grundläggande SVA dk 3	| Vuxenutbildningen
Grundläggande SVA dk 4	| Vuxenutbildningen
SVA 1	| Ungdomsgymnasiet/Vuxenutbildningen
SVA 2	| Ungdomsgymnasiet/Vuxenutbildningen
SVA 3	| Ungdomsgymnasiet/Vuxenutbildningen
Förberedande kurs | Universitetet
Behörighetsgivande kurs	| Universitetet
Tisus	| Universitetet

## Betygsskala
Fältet *Betygsskala* anger vilken betygsskala som har använts vid betygsättningen av uppgiften i de fall de uppsatser som hör ihop med uppgiften har ett betyg som är tillgängligt i våra metadata.

Alternativet *SFI-inplacering* innebär att de uppsatser som hör ihop med uppgiften har bedömts med avseende på vilken SFI-kurs som eleven bör placeras in på.

Alternativet *Uppgiften har inte betyg* används både i de fall då de tillhörande uppsatserna över huvud taget inte har betygsatts och i de fall uppsatserna i och för sig har betygsatts, men då uppgifter om dessa betyg saknas i våra metadata.

Tabellen nedan visar vilka alternativ som finns för fältet *Betygsskala*, de möjliga betygen på de tillhörande uppsatserna för respektive betygsskala, samt på vilka kurstyper/provtyper respektive betygsskala används.

Betygsskala |	Möjliga betyg på de tillhörande uppsatserna |	Förekommer på uppsatser från följande kurstyper/provtyper
---|---|---
CEFR (A1–C2) | A1, A2, B1, B2, C1, C2	| Språkintroduktion för nyanlända
G/U |	Godkänd (G), Underkänd (U) |Tisus, de flesta universitetskurser (förberedande, behörighetsgivande)
VG/G/U | Väl godkänd (VG), Godkänd (G), Underkänd (U) | Vissa universitetskurser (förberedande, behörighetsgivande)
A–F	| A, B, C, D, E, F |SFI, grundläggande SVA, SVA
SFI-inplacering	| SFI A, SFI B, SFI C, SFI D | Inplaceringsprov SFI
Uppgiften har inte betyg |	de flesta kurstyper
